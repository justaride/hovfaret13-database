# Behov_for_tilleggsdokumentasjon

## Source
- File: Behov_for_tilleggsdokumentasjon.pdf
- Relative path: Behov_for_tilleggsdokumentasjon.pdf
- Size (bytes): 293404
- SHA-256: e8968177b1b03ada727bf6fb5e537429082f951ec68fd465611532e9888d0e21
- Extracted at (UTC): 2026-01-26T19:16:02.579859+00:00

## PDF Metadata
- Author: arkiv-pdfkvern8,5056975D38
- CreationDate: Mon Feb  1 09:14:52 2016 CET
- Creator: Microsoft® Word 2010
- Custom Metadata: no
- Encrypted: no
- File size: 293404 bytes
- Form: none
- JavaScript: no
- Metadata Stream: yes
- ModDate: Mon Feb  1 09:14:53 2016 CET
- Optimized: no
- PDF version: 1.4
- Page rot: 0
- Page size: 595.32 x 841.92 pts (A4)
- Pages: 3
- Producer: Techsoft PixToolsLib Version 2.0.2.12, PixToolsLib
- Suspects: no
- Tagged: no
- UserProperties: no

## Extracted Text

### Page 1

```text
     Oslo kommune
     Plan- og bygningsetaten


SJ ARKITEKTER AS
Bryggegata 7
0250 OSLO



                                                                                                      Dato: 01.02.2016
Deres ref.:                 Vår ref.: 201416707-12          Saksbeh.: Simon Magnus Simonsen           Arkivkode: 531
                            Oppgis alltid ved henvendelse


Byggeplass:            HOFFSVEIEN 17                              Eiendom:       31/145/0/0
Tiltakshaver:          FRAM HOFFSVEIEN 17 AS                      Adresse:       Karenslyst allé 2, 0278 OSLO
Søker:                 SJ ARKITEKTER AS                           Adresse:       Bryggegata 7, 0250 OSLO
Tiltakstype:           Kontor-/administrasjonsbygg                Tiltaksart:    Oppføring



Behov for tilleggsdokumentasjon - Hoffsveien 17
Plan- og bygningsetaten har mottatt Deres søknad om rammetillatelse den 15.12.2014 og revidert
søknad om rammetillatelse den 11.12.2015.

Behov for tilleggsdokumentasjon
Rammesøknaden er mangelfull og vil ikke bli behandlet før den er komplett. Vedtak i saken vil
normalt kunne bli fattet i løpet av 3 uker etter mottatt komplett søknad.

Følgende dokumentasjon skal innsendes/revideres
             Løsning for åpen og lokal overvannshåndtering må gjøres rede for, jfr. Kommuneplan 2015, Oslo
              mot 2030, § 4.2 Avløp og overvann og kapittel 17 (ROS.analyse), avsnitt 17.2.5 Overvann og
              urban flom.
              Overvann skal fortrinnsvis tas hånd om åpent og lokalt for å sikre vannbalansen i området og
              unngå overbelastning på avløpsanleggene. Åpen håndtering av overvann kan for eksempel gjøres i
              plantefelt i utomhusplan som et bruks- og opplevelseselement, ved drenerende belegningsstein og
              ved hjelp av grønne tak. Ved åpen fordrøyning gjennom plantefelt og grønne tak overholdes
              vannets naturlig kretsløp og naturens selvrensingsevne i størst mulig grad. Tekniske
              fordrøyningsbasseng under bakken skal i størst mulig grad unngås. Ved god åpen
              overvannshåndtering vil teknisk fordrøyningsbasseng kunne minimeres eller utgå. Ved eventuelle
              uegnede grunnforhold for filtrering i grunn, som nevnt i saken; tett leirgrunn, kan løsningene i de
              øvre lag over leirgrunnen ha god fordrøyningseffekt. Noe påslipp til ledningsnett kan da godtas.

              Vi ber om at et nytt konsept for overvann som en i henhold til Kommuneplanens målsetting
              beskrives i søknad om rammetillatelse. Overvannskonseptet kan med fordel være sammensatt av
              flere delløsninger som gir en god totalløsning. Avhenging av beskrivelsens detaljnivå, setter vi
              eventuelle vilkår for igangsettelsestillatelse i selve rammetillatelsesvedtaket. Det er fullt mulig
              med en god åpen overvannshåndtering i omsøkt tiltak i Hoffsveien 17.

              Se gode eksempler på kommunens nettsider: https://www.oslo.kommune.no/plan-bygg-og-
              eiendom/veiledere-foringer-og-skjemaer/veiledere-normer-og-
              skjemaer/#!c|document_topic_water_sewer


    www.oslo.kommune.no/pbe              Postadresse:         Besøksadresse:    Sentralbord, tlf:      02 180
    postmottak@pbe.oslo.kommune.no       Boks 364 Sentrum     Vahls gate        Kundesenteret, tlf:    23 49 10 00
                                         0102 Oslo            0187 Oslo         Bankgiro:              1315.01.01357
    www.byplanoslo.no                                                           Org.nr.:               NO 971 040 823 MVA
```

### Page 2

```text
Saksnr: 201416707-12                                                                      Side 2 av 3




      Inngangsdører i 1.etasje er utadslående rett ut i fortauarealene. Her er det fare for
       sammenstøt. Inngangsdører i fasadene trekkes inn tilstrekkelig slik at denne faren ikke
       oppstår.

      Det er ikke ønskelig med baldakin ut mot den fremtidige strøksgata Hovfaret, ved
       hovedinngang for kontor. Her bør inngangspartiet trekkes tilstrekkelig inn i fra fasadelivet
       for å oppnå ønsket effekt for skjerming og sikkerhet i bruk som nevnt i punktet over.
       Tidligere anmodning fra PBE om å trekke fasaden ut mot hjørnet, var med tanke på et
       forretningsareal her. Når det er kontorinngang på hjørnet er det viktigere at
       forretningslokalet lenger opp langs gata blir god eksponert med et tydelig sprang i fasaden
       som var tilfellet i tidligere skisser.

      Vi anmoder om at det brukes en rødlig type teglstein som tilpasser seg bedre til
       eksisterende bygg i området.

      Det må tas høyde for, og vises mulighet for flere sykkelparkeringsplasser inne i bygget.
       Både i forhold til et større behov enn parkeringsnormen og med tanke på muligheten for
       fremtidig utvidelse av bygget med flere etasjer.

      Det må også vises sykkelparkering på utomhusplan som er tilpasset formålene forretning
       og bevertning. Antall plasser i henhold til gjeldende parkeringsnorm.

Gebyr
Gebyr beregnes etter gjeldende regulativ og må betales umiddelbart etter vedtak. Tiltakshaver vil
motta faktura på gebyr når rammesøknaden er behandlet. Gebyrsatsene er fastsatt av Oslo bystyre
og er gjenstand for indeksregulering.

Kompletterende materiale
Ansvarlig søker har ansvaret for at søknadsdokumentasjonen er komplett. For å unngå
unødvendige forsinkelser er det viktig at ansvarlig søker kvalitetssikrer materialet før innsendelse.




Plan- og bygningsetaten
Avdeling for områdeutvikling
Fjordby

Dette dokumentet er elektronisk godkjent 01.02.2016 av:

Simon Magnus Simonsen - Saksbehandler
Målfrid Nyrnes - enhetsleder
```

### Page 3

```text
Saksnr: 201416707-12                                                        Side 3 av 3




Kopi til:
FRAM HOFFSVEIEN 17 AS, Karenslyst allé 2, 0278 OSLO, niels.bugge@fram.no,
marianne.tvenge@fram.no
```
