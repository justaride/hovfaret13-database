# Nabomerknader

## Source
- File: Nabomerknader.pdf
- Relative path: Nabomerknader.pdf
- Size (bytes): 213502
- SHA-256: f29be16110286d3a975a40564340abed012cfb91e9f3d54215643b525d782830
- Extracted at (UTC): 2026-01-26T19:16:03.259011+00:00

## PDF Metadata
- Author: Idar Lie Aslesen
- CreationDate: Wed Dec 10 15:00:03 2014 CET
- Creator: Microsoft® Word 2013
- Custom Metadata: no
- Encrypted: no
- File size: 213502 bytes
- Form: none
- JavaScript: no
- Metadata Stream: yes
- ModDate: Tue Jan 14 12:03:15 2020 CET
- Optimized: no
- PDF version: 1.4
- Page rot: 0
- Page size: 594.96 x 842.04 pts (A4)
- Pages: 1
- Producer: PixEdit AS,  PixToolsLib Version 2.6.4.6
- Suspects: no
- Tagged: yes
- UserProperties: no

## Extracted Text

### Page 1

```text
SJ Arkitekter AS
v/arkitekt Kristin Engebakken
Bryggegata 9
0250 OSLO

                                                                            Oslo, 9/12/2014

Svar på nabovarsel mottatt 27/11/14 for eiendom i Hoffsveien 17 fra Hoff
Terrasse sameie v/ styret HTS, plankomiteen
Vi viser til nabovarsel mottatt 27. november.
Teksten i nabovarselet er ikke tydelig på hva endringen innebærer. Å omtale en utvidelse på
22 prosent som en mindre endring, er i beste fall misvisende. Å omtale hensynet bak en
utvidelse som om en ønsker å tilpasse bygget til naboene, er i beste fall upresist. Hoff terasse
sameie vil oppfordre utbygger til å være tydeligere, slik at det er mulig å forholde seg til
nabovarsler uten profesjonell hjelp og uten ett arkiv over tidligere tegninger. Medvirkning er
et hensyn i plan- og bygningsloven som settes til side ved varsler som dette.

Hoff terrasse sameie antar at utbyggingen utover byggegrensen er overhengene eller kassene
på utsiden. Allerede tegningene viser at dette er et estetisk svært lite tiltalende grep. At
Hoffsveien 15 brukes som positiv referanse i argumentasjonen viser at arkitektonisk kvalitet
er svært underordnet i utbyggingen av Hoffsveien 17. Hoffsveien 15 er svært lite vellykket,
sett utenfra. Det er mulig eieren og leietakere er fornøyd, men bygget er ikke pent og
overhenget okkuperer fortauet og skaper dødt areal på gateplan.

Dispensasjon bør ikke gis for å muliggjøre kassene på utsiden av Hoffsveien 17. Dette gjelder
alle fasader. Ingen vet i dag hva slags bebyggelse som vil komme fremover langs Hoffsborg
eller Hovfaret. Derfor bør Hoffsveien 17 være et pent bygg i alle retninger, dvs. ikke ha en lite
representabel bakside mot det som i dag er næringsareal.

Vi protesterer videre mot økningen av byggehøyden på heisloftet. Det virker lite troverdig at
universell utforming forutsetter dispensasjon gitt at Oslo kommune neppe fastsetter planer
som ikke kan gjennomføres uten å bryte med kravene til universell utforming. Vi gjør
oppmerksom på at inngjerdingen av takterrassen ikke er inntegnet. Inngjerdingen kan gi en
fornemmelse av økt byggehøyde, særlig om gjerdet er lystett. Vi stiller spørsmål ved om
takterrassen har vært del av prosjektet til nå.

Vi bemerker at Hoffsveien 17 ser ut til være utformet uten innganger fra Hoffsveien. Det er
dermed fare for nok en død fasade uten energi mot hovedveien i strøket.

Mvh
Styret i Hoff Terrasse Sameie
v/ Plankomiteen
Martin Hill Oppegaard
martinoppegaard@hotmail.com
Idar Lie Aslesen
idar@hoffterrasse.no
                                                            Kopi:
                                                            KUV
                                                            Bydelen v/Roger Mollan-Olafsen
```
