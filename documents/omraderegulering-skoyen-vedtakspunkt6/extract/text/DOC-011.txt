                                                                         Vår ref:             engBR004
Oslo kommune, Plan- og bygningsetaten                                    Vår Dato:           10.09.2024
postmottak@pbe.oslo.kommune.no                                           Sider:                   1 av 2
                                                                         DeresRef:           202458269
                                                                         Deres dato:         22.08.2024


Prosjekt:        Engebrets vei 3 - Planinitiativ

Emne:            Stopp av planinitiativ - Krav om å få avslaget lagt frem for bystyret

Vi viser til Plan- og bygningsetatens vedtak om å stoppe planinitiativet for Engebrets vei 3, og ber
om at avslaget forelegges bystyret til endelig avgjørelse.

PBE sin vurdering og beslutning er etter vårt syn ikke i tråd med bystyrets overordnede mål for
byens utvikling på ulike områder, og vi ber derfor om bystyrets vurdering av planinitiativet.

Planinitiativet Hoffselven Kvartalet, som vi ønsker å legge til grunn for detaljregulering av feltene
BKB3 og BKB4, avviker fra områdeplanen med hensyn til utnyttelse, boligandel og byggegrense
mot grønnstruktur.

Områdeplanens vedtak inneholder et punkt som gir mulighet for å fremme alternative planforslag:

15. Utnyttelse og formål
Det skal tillates fremmet detaljreguleringer med avvik fra denne plan knyttet til utnyttelsesgrad,
formål og utforming, dersom det bedre møter miljømessig, sosial bærekraft og stedstilpasset
byutvikling. Det gjelder særlig forslag som legger til rette for økt boligandel på Skøyen, eller som er
knyttet til oppgraderinger og ombruk av eksisterende bygg. Større avvik skal som hovedregel
fremmes som alternative planforslag til politisk behandling, der minimum ett planalternativ skal
være i tråd med føringer fra denne plan.

Vi ønsker å benytte muligheten til å fremme et planforslag som avviker fra områdeplanen, og ber
om å få en generell tilbakemelding fra bystyret på deres prinsipielle holdninger og syn på
planinitiativet i forhold til avvikene fra områdeplanen.

Hoffselven Kvartalet – bakgrunn for prosjektet
Prosjektet er utviklet i tråd med områdeplanens grunnleggende kvalitetsprinsipper, men er tilpasset
forutsetningene gitt i eksisterende situasjon. En vekting av målsettingene om høy utnyttelse ved
kollektivknutepunkt, bærekraft og ombruk av eksisterende bygg, som er uttalte kommunale mål
for byutviklingen, er også lagt til grunn for utformingen av kvartalet, og planinitiativet gjenspeiler
dette.

PBE sin begrunnelse for å stoppe planinitiativet
Etaten har angitt tre hovedpunkter som grunnlag for å stoppe planinitiativet:
   1) Avvik fra maks tillatt utnyttelse, høyder, og andel bolig.
   2) Vilkår i vedtakspunkt 6 for avvik, grunnet miljømessig, sosial bærekraft og stedstilpasset
       utvikling, er ikke oppfylt. Etaten vurderer at forslaget er dårligere enn det områdeplanen
       legger opp til
   3) Omdisponering av grønnstruktur langs Hoffselven er uakseptabelt, uteareal har for dårlig
       kvalitet, og området er egnet for barnehage



                                                                             Telefon:             (+47) 23 36 68 00
   Dokument:       hofBR011                                                  e-post:         firmapost@nielstorp.no
   Skrevet av:     Cesar Leal                                                Internet:             www.nielstorp.no
Begrunnelse for valgte avvik:

    1) Avvik fra maks tillatt utnyttelse, høyder, og andel bolig.
       T-banetraseen er i løpet av arbeidet med områdeplanen flyttet mot nord, med ny stasjon på
       Hoff torg. Større nærhet til kollektivknutepunkt tilsier økt utnyttelse og byggehøyder.

        Områdeplan legger ikke til noe økning av dagens utnyttelse av betydning for Felt BKB3 og
        BKB4, men forventer samtidig at 2/3 av bygningsmassen erstattes med bolig. Dette er ikke
        økonomisk bærekraftig, siden eiendommen består i dag av fullt utleide kontorbygg av svært
        høyt standard.

        Forslaget baserer seg på forventet økt etterspørsel av kontorareal i område etter
        ferdigstillelse av Fornebu-banen, og både beholder og utvikler dagens bygningsmasse
        innenfor høyderammene som legges til grunn i områdeplan. Dette fører naturligvis til
        høyere utnyttelse (329%) enn områdeplanens sin, men vesentlig lavere enn maksimal
        feltutnyttelse på 600 % som foreslås for nærings felt i utviklingsområder U-2 (som Skøyen
        er en del av) i PBEs forslag til ny KPA 2025-2040 som var ute til høring i 2023.


    2) Vilkår i vedtakspunkt 6 for avvik, grunnet miljømessig, sosial bærekraft og stedstilpasset
       utvikling, er ikke oppfylt.
       Vi mener at det forventet befolkningsvekst i StorOslo-området krever utbygging
       av både boliger og kontorbygg for fremtidige arbeidsplasser. Denne utbyggingen må
       skje på mest mulig bærekraftig måte. Riving av eksisterende fullt utleide kontorbygg av
       høyt standard, hvor nye boligbygg erstatter eksisterende arbeidsplasser, er ikke forenlig
       med økonomisk eller miljømessig bærekraft.

        Forslaget har også åpenbare sosiale fordeler og nytteverdi for omkringliggende
        boligområder, i form av arbeidsplasser og tjenesteyting (handel, bevertning, osv.), samt
        nye, og mangfoldige samlingspunkter for nabolaget, i form av elvepromenade,
        glassoverdekket “torg”, mm.

        Hoffelven kvartalets driver også med stedstilpassing og byreparasjon, med aktive fasader
        langs fortauer som erstatter parkeringsarealer og lukkede fasader, og nybygg som er bedre
        tilpasset arkitekturen og skalaen til omkringliggende boligbebyggelse.

        PBE henviser også til dårlige uteoppholdsarealer og omdisponering av grønnstruktur. Se
        punktet under.

    3) Omdisponering av areal avsatt til grønnstruktur langs Hoffselven i områdeplanen,
       Avviket er basert på en avveining av flere faktorer. Eksisterende kontorbygg Engebretsvei 5
       og 3 ligger der de ligger, og byggene er anlagt med adkomst fra veien mot elvesiden. PBE
       har selv omregulert eksisterende bebyggelse og anlegg til formål grønnstruktur, ikke
       omvendt som de påstår.

        Med Hoffselven kvartalet foreslås det en måte å forene disse to motsettende krav (å
        beholde dagens bygg og funksjonalitet, og å etablere Hoffselvas fremtidige turdrag) ved å
        bygge om dagens asfaltert adkomstveien til en smalere brosteinsbelagt turvei med utvidet
        grøntareal, men kjørbar for å beholde tilgang til p-kjeller og tilgang til renovasjonsetaten,
        bla.


Dato:       10.09.2024
Dokument:   engBR004                                                                          Side 2 av 3
Vi vil be om bystyrets tilslutning til vårt ønske om at planinitiativet kan bli tatt opp til en konkret
vurdering i en åpen planprosess hos etaten.

På bakgrunn av ovenstående vil vi be om et møte med byrådsavdelingen, for å presentere tiltaket
og avklare eventuelle uklarheter, før det fattes beslutning i saken.


Med vennlig hilsen
NIELSTORP+ Arkitekter




Johan Kahrs


Kopi:           Byrådsavdeling for byutvikling
                Byutviklingsutvalget




Dato:        10.09.2024
Dokument:    engBR004                                                                               Side 3 av 3
